X PRAEFATIO.

et luculentissimis huius generis aequiparandum,“ pronuntiarit. llu-
ius commentarii partem posteriorem, quae Appendicem libri primi,
secundumque integrum persequitur, post annum LXXV, e schedis
Reiskii , in volumine huius partis secundo ereptam oblivioni in lu-
cem proferam3 idque mihi potissimum contigisse, propter paternam
amicitiam, pietatemque qua inde a pueritia memoriam viri unici
sancte colere assuetus sum, vehementer laetor. Fateor sane multis
locis nonnisi inchoata esse, limae servata, quam scriptor adhibuis-
set, nisi bibliopola eum destituisset: verum id nitori potius quam
pretio operis obest.

Codicem ipsum, ut inspici posset uhi opus foret, Lipsia trans-
missum esse, Blumneri, v, οι, humanitati, litterarumque amori, et,
nisi me coniectura decipit, amicitiae patrocinioque Hermanni debeo,

Indices, ad eorum instar qui Agathiae subiecti sunt, confici
vellem3 verum hactenus inveni nullum cui vires ad rem bene exe-
quendam cum otio coniunctae suppeterent: novi, qui optime conficeret,
sed eum a nobilioribus studiis avocare nolo. Quod si spes de re
quam cordi habeo prorsus abiicienda est, eos certe dabo quos Rei-
skius editioni suae destinaverat: quae vero ille ex Georgio Humat-
tolo, atque aliunde, ad exaequandam potissimum tertii voluminis
molem, subiungere in animo habebat, omittere, ut inutilia, decrevi.

Scio ege, libros Constantinianos de cerimoniis, quos inscriptio
ipsa circa nugas versari prodit, a plurimis contemni plane ac deri-
deri: neqne negabo maiorem prioris libri partem ita esse compara-
tam ut ingenuo homini nauseam moveat. Sed vel in his quisquiliis
insunt nihilominus res ad historiae cognitionem minime inutiles:
tum vero illa praesertim in sequentibus quae ex Petro Patricio ,
partim omisso eius nomine, hausta sunt, non solum utilitatem ha-
bent eximiam, sed elegantiam quoque3 neque fere alii huius cor-
poris libro praestantia cedunt. Delitescit in iis, ut rem exemplo
commonstrem, Leonis Augusti edictum, quod per annos paulo minus
Lxxx inde protrahere neglexerunt qui augendae collectioni reli-
quiarum iuris Ante-Iustinianei operam dederunt.

Ser. Bonnae a. d. V. Id. Mart. Mncccxxlx.

